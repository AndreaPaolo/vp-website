---
author: 
title: CHI SONO E COSA SOGNO
date: 
description:
keywords: []
type: about
---

Ciao, sono Valentina!
Sono nata all'ombra della **cupola del Brunelleschi**, Firenze, ma da sempre ho **il cuore costantemente rivolto verso sud**.

**Parlo molto** ma non con tutti, **mi emoziono facilmente** davanti ai piccoli gesti e ai tramonti e credo che l'**amore** sia il motore della (mia) vita.

Il **primo viaggio** l'ho fatto a due anni e credo che questa passione sia nata proprio così o, forse, era già scritta da qualche parte.
Lascio un pezzetto di cuore in ogni angolo di mondo che visito ma ci sono **due luoghi che considero casa** : il **Gargano** e l'Egitto, in particolare **Sharm El Sheikh**.

Sono profondamente innamorata e in qualche modo connnessa con il **mare** ed **è da qui che nasce Maruflmood** : [marufələ] significa "**le onde del mare**" in dialetto apricenese ed è proprio da Apricena che è nato il mio grande amore per il Gargano.

Ho varie passioni ma la costante, anche nei miei studi, è sempre stato il **viaggio e questa voglia di immergermi in luoghi e culture differenti**.

**Sogno di diventare nomade digitale**, di perdermi nei colori, nei suoni e nei profumi del mondo; di perdermi ma di ritrovarmi.

**Sogno** di non perdermi nessun tramonto vista mare e di **condividere tutto questo con qualcuno**.

**Sogno** di far vedere attraverso i miei occhi i luoghi che visito e di **condividere consigli** per far vivere agli altri in prima persona i luoghi che vivo io. 

**Sogno di collaborare con brand e aziende** che vogliono raccontarsi online e che trovano il modo di farlo attraverso i miei occhi e le mie parole.

"*Quando stai così bene, senti un bisogno inaspettato: condividere.
Vuoi condividere la tua felicità, perchè vuoi che anche gli altri si sentano bene quanto te.
Vuoi aiutarli, se ne hanno bisogno, oppure semplicemente trovare qualcuno che possa comprendere la tua gioia. [...]
Le persone veramente felici vogliono che lo siano anche gli altri.*" 
[Le coordinate della felicità, Gianluca Gotto]