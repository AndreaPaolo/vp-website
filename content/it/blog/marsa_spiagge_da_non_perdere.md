---
author: "Valentina P"
title: "MARSA ALAM: SPIAGGE DA NON PERDERE E PERCHÉ"
date: 2022-10-16
draft: true
tags: ["egitto"]

#description: "VISTO ELETTRONICO PER L’EGITTO: GUIDA PASSO PER PASSO PER OTTENERLO"
#keywords:

#keywords: 
#    - salute
#    - obesità
#    - 7 aprile
#    - andrea paolo
#    - paolo andrea
#    - personal trainer
#    - prevenzione


#thumbnail: "/images/evisa_guida/thumbnail.jpeg"
---

Il **Mar Rosso** è una delle **destinazioni più rinomate** quando si parla di **snorkeling** e **immersioni** e Marsa Alam sicuramente gode di un vero paradiso sott'acqua.

Se stai pensando di organizzare un **viaggio a Marsa Alam** e ti stai chiedendo quali possono essere **le spiagge che non devi assolutamente perderti**, sei nel posto giusto.

Devi sapere che la maggior parte dei Resort si affaccia sul mare e ha la propria spiaggia privata ma sapere in quale Resort alloggiare o quali escursioni fare renderà la tua vacanza ancora più speciale.

#### **MARSA MUBARAK**

La spiaggia di **Marsa Mubarak** è anche definita come "**Baia delle tartarughe**" e il nome non è del tutto casuale. Si tratta di una **spiaggia sabbiosa** con fondale altrettanto sabbioso che degrada molto dolcemente; **non attrezzata** e **nemmeno molto frequentata** (generalmente i turisti arrivano con le barche che si fermano al largo).

Sarebbe una comune spiaggia se non fosse per il fatto che, già **a profondità piuttosto basse**, si riescono a trovare le prime **tartarughe**, mentre, dove l'acqua diventa più alta, sarà possibile nuotare insieme a quelle enormi.

Non è tutto: qui è possibile trovare anche il **dugongo**!
Il dugongo (o **mucca di mare**) è un grande animale acquatico ma piuttosto riservato, quindi, è più difficile da incontrare se ci si muove in gruppo numeroso e confusionario. 

**Consiglio**: Marsa Mubarak si trova a circa una decina di minuti a piedi del Resort "**Three Corners Fayrourz**" (per raggiungere la spiaggia dovrai cammiare tra delle dune e tenerti il mare sempre sulla sinistra).

#### **ABU DABBAB**

La spiaggia di **Abu Dabbab** è una tra quelle **più frequentate**.
Si tratta di una **spiaggia sabbiosa** dove l'**acqua non è tanto profonda** (la profondità massima è circa 20 metri) e **riparata dalle correnti**; queste caratteristiche la rendono un sito molto semplice e, quindi, ottimo sia per famiglie con bambini e sia per chi è alle prime armi con il mondo della subacquea. E' una **spiaggia attrezzata** con lettini e ombrelloni, il cui **ingresso è a pagamento**.

Qui si può ammirare la **bellezza dei coralli** e nuotare circondati da pesci colorati, proprio come se fossimo in un acquario! Anche in questo caso è possibile trovare con facilità le tartarughe!

**Consiglio**: se vuoi goderti questa spiaggia ogni giorno della tua vacanza, ti consiglio di prenotare al "**Malikia Resort Abu Dabbab**" che si trova proprio qui.

#### **ABU DABOUR**

Forse si tratta di una **baia non troppo conosciuta** ma che ti può lasciare senza parole per la sua bellezza.
E' un **sito abbastanza semplice** per chi si approccia per la prima volta al mondo della subacquea anche se **spesso si possono trovare delle correnti**.

Oltre ad ammirare la bellezza dei coralli e nuotare circondati da pesci colorati, hai molta probabilità di trovare **tante murene**, **tartarughe** e **delfini**! Ebbene sì, molto spesso passano dei branchi di delfini che si fermano per un po' proprio qui.

Non è tutto: se scegli di **immergerti in direzione nord** avrai la possibilità di trovare dei pesci più grandi (io ho perfino visto uno squalo!) mentre **verso sud** ci sono dei coralli più belli e avrai la possibilità di **entrare in un canyon**. 

Nei pressi di questa baia è possibile trovare due spiagge molto particolari: 
link - cimitero conchiglie
link - spiaggia di corallo

**Consiglio**: il "**Concorde Moreen Beach Resort & Spa**" si affaccia proprio su questa baia.

#### **SHARM EL LULI**

**Sharm El Luli** è anche definita come "**i Caraibi d'Egitto**"; credo che questo possa bastare per farti capire la bellezza.

E' stata dichiatata come **una delle spiagge più belle al mondo**. Si tratta di una **spiaggia non attrezzata** e **incontaminata**, caratterizzata da **sabbia bianca finissima** contrastata dalle sfumature di blu cristallino del mare.
Se sei fortunato, qui avrai la possibilità di nuotare con la **tartaruga embricata**.

**Consiglio**: questa spiaggia si trova a una decina di chilometri dal "**Gorgonia Beach Resort**".

#### **DOLPHIN HOUSE**

Il vero nome di questa baia è **Sha'ab Samadai** ma è da tutti conosciuta come "**Dolphin house**" a causa della fissa presenza di delfini. 

Dal 2004 è diventato **Parco Nazionale** grazie alla collaborazione tra la cooperativa italiana e il governo egiziano.

Il **reef ha una forma di cavallo** e la baia è divisa in tre zone: una **esclusiva per i delfini** dove non si può accedere, una per chi si dedica allo **snorkeling** e l'ultima per i **subaquei**.

**Consiglio**: il "**Royal Brayka Bay Beach Resort**" si trova molto vicino a questa baia.
  
 #### **ISOLE BIANCHE**

Le **isole bianche di Hamata** sono così chiamate per via della loro sabbia bianchissima ma sono anche conosciute come "**le Maldive d'Egitto**".
Fanno parte del **Parco Nazionale di Wadi El Gemal**, sono **completamente disabitate** e incontaminate e **raggiungibili solo in barca**.

Sabbia bianca contrastata dal blu del mare, onde calme che si susseguono: un vero e proprio paradiso. Si tratta di una **zona ancora autentica**; qui è anche possibile fare **birdwatching**, oltre che tuffarsi in una delle **barriere coralline più belle del mondo**.
