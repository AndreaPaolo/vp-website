---
author: "Valentina P"
title: "VISTO PER L’EGITTO: TUTTO QUELLO CHE DEVI SAPERE"
date: 2022-10-14
draft: true
tags: ["egitto", "visto"]

description: "Stai organizzando un viaggio in Egitto e non sai quali sono i documenti necessari per entrare nel Paese? Quale visto? Tipologie di visto a confronto. Qual è la differenza tra il visto turistico e il Sinai Only?"
keywords: 
- egitto
- visto egitto
- visto turistico egitto
- sinai only
- turismo egitto
- visto lavorativo egitto
- sharm el sheikh visto

thumbnail: "/images/visto_egitto_tutto_da_sapere/thumbnail.jpg"
---

L’**Egitto** è sicuramente uno di quei Paesi che almeno una volta nella vita tutti hanno sognato di visitare.

Se stai pensando di organizzare un viaggio in Egitto, ecco **di cosa avrai bisogno**:

* il **passaporto** con validità residua di almeno 6 mesi alla data di arrivo nel Paese 
* in alternativa al passaporto e solo in caso di turismo, la **carta di identità** (**elettronica o cartacea**) **valida per l'espatrio** e con validità residua di almeno 6 mesi alla data di arrivo nel Paese
* SOLO se entri in Egitto con la carta di identità, dovrai avere con te **due foto** (uguali) **formato fototessera** che saranno necessarie per ottenere il visto. **In assenza delle fototessere non sarà rilasciato il visto**.
* il  **visto**

## Che cos'è il visto?

Il visto di ingresso è un documento con il quale **uno Stato concede il permesso di accedere nel proprio territorio a una persona straniera**, per un determinato periodo di tempo e per un determinato fine o scopo.
A livello internazionale viene chiamato **visa**, termine che procede dal latino charta visa ovvero “carta che è stata vista”.

### Il visto turistico

Il **visto turistico** è l'unico visto che può essere **richiesto direttamente al momento dell'arrivo** . 

Ecco dove poter richiedere il visto turistico appena arrivati nel Paese:

* Aeroporto internazionale del **Cairo**
* Aeroporto internazionale di Borg El Arab, **Alessandria**
*  Aeroporto internazionale di **Taba**
* Aeroporto internazionale di **Sharm El Sheikh**
* Aeroporto internazionale di **Hurghada**
* Aeroporto internazionale di **Luxor**
* Aeroporto internazionale di **Marsa Alam**

Per ottenerlo, prima di arrivare al controllo passaporti, non dovrai far altro che **attendere in fila**, **compilare la richiesta di visto** e **fornire i documenti**.
Sarà richiesto il pagamento in dollari dell'importo esatto (**$ 25**).
Una volta ricevuto il visto (si tratta di un talloncino adesivo), dovrai dirigerti al controllo passaporti e qui  ti verrà attaccato sul tuo passaporto o su un cartoncino esterno nel caso in cui tu abbia la carta di identità. 
Il visto turistico ha **validità 30 giorni**.

Generalmente se hai prenotato il viaggio tramite un'agenzia di viaggi, il visto dovresti già averlo pagato quindi ti verrà subito attaccato sul passaporto. 

#### Visto turistico o Sinai only?

Il **visto turistico** ha un costo di $ 25 e con questo si può visitare tutto l'Egitto (dal Cairo ad Aswan).

Il **Sinai Only** è un visto speciale, **gratuito**, pensato per coloro che intendono visitare solo **Sharm El Sheikh** o altre località all'interno della **penisola del Sinai**.
Il Sinay only ha una **validità di 15 giorni**.

Ottenere il Sinai Only è molto semplice: una volta atterrati all'aeroporto di Sharm El Sheikh basta dirigersi al controllo passaporti e ti sarà apposto un timbro sul passaporto. 

### Il visto studio

Il **visto studio** si richiede alle autorità locali quando si arriva nel Paese, infatti, questa tipologia di visto **non può essere richiesto né presso i Consolati italiani né online**.

Per ottenerlo sarà necessario entrare in Egitto con un visto turistico ed entro sette giorni dall'arrivo, **registrasi alla stazione di polizia locale** più vicina.

Inoltre, dovrai compilare un **modulo di richiesta di visto** che, generalmente, viene rilasciato dall'ente universitario o scolastico che ti ospiterà per studiare.

A questo punto dovrai fornire il passaporto, il modulo di domanda del visto e una fototessera all'ufficio del Ministero dell'Interno. 
Per elaborare la tua richiesta ti sarà addebitata una **tariffa di circa 100 LE** (Lire Egiziane).

I **documenti necessari** per questa tipologia di visto sono:

* il **passaporto** con validità residua di almeno 6 mesi alla data di arrivo nel Paese
* il **modulo di richiesta per il visto**
* la **lettera di invito** in cui viene riportato il nome dell'ente che ti ospiterà
* delle **fototessere** uguali
* una **prova di disponibilità economica**

### Il visto lavorativo

Per **lavorare in Egitto** avrai bisogno di un **work permit** (**visto lavorativo**) che ha una **durata di un anno** e può essere richiesto dopo l'arrivo nel Paese.

Per elaborare la tua richiesta di visto ti sarà addebitata una **tariffa di circa 1.000 LE** (Lire Egiziane).

I **documenti necessari** per questa tipologia di visto sono:

* il **passaporto** valido
* il **modulo rilasciato dal Ministro del Lavoro egiziano**
* delle **fototessere** uguali
* due copie del **contratto di lavoro**
* la **lettera di invito** del datore di lavoro
* il **certificato di negatività all'HIV**

