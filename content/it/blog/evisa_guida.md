---
author: "Valentina P"
title: "VISTO ELETTRONICO PER L’EGITTO: GUIDA PASSO PER PASSO PER OTTENERLO"
date: 2022-10-15
draft: true
tags: ["egitto", "visto", "guida"]

description: "VISTO ELETTRONICO PER L’EGITTO: GUIDA PASSO PER PASSO PER OTTENERLO"
keywords:

#thumbnail: "/images/profilo.jpg"
---


## Informazioni preliminari

Prima di spiegarti passo per passo come richiedere un **visto elettronico** (chiamato anche **eVisa**) per l’Egitto, mi sembra importante fornirti alcune informazioni preliminari al riguardo. 

Innanzitutto ci sono alcuni **requisiti fondamentali** che il turista deve soddisfare per ottenere un eVisa.
Il primo e più importante è provenire da uno dei **paesi ammissibili** (l’Italia è uno di questi). 

In secondo luogo è necessario disporre di:
- un **passaporto** con validità residua di almeno 6 mesi alla data di arrivo nel Paese
- una **carta di credito** o **di debito** per il pagamento
- un **indirizzo email attivo** per ricevere il visto

### Guida passo per passo per ottenere il tuo visto elettronico per l’Egitto 

Fatte queste precisazioni, andiamo a scoprire insieme **come richiedere il tuo visto elettronico** (eVisa).
Il primo passo da fare è quello di collegarsi al questo [sito internet](https://www.visa2egypt.gov.eg/).

Appena ti collegherai lo vedrai in lingua araba ma, in alto a destra (ho disegnato una freccia rossa, non puoi sbagliare), potrai cambiare la lingua e selezionare l’italiano.

![schermata iniziale del portale evisa electronic](/images/evisa_guida/schermata_iniziale.jpeg)

Successivamente fai tap su **Ricevi il tuo eVisa adesso**.

Nella nuova schermata che si aprirà, dovrai **creare un account** (inserendo nome, cognome, email e password) e **verificare il tuo indirizzo email** per poter utilizzare l’account appena creato. 

Per **verificare il tuo indirizzo email** dovrai semplicemente collegarti alla casella di posta che hai fornito e verificare il tuo account.

Una volta verificato l’account **sarai pronto per richiedere il tuo eVisa** e dovrai fare tap su **Crea una nuova applicazione**.

Attenzione, prima di procedere leggi l’avviso importante che viene riportato e successivamente fai tap su **Crea una nuova applicazione**: 

*“Si prega di notare che le informazioni fornite devono corrispondere a quelle sul passaporto, altrimenti la domanda e il visto elettronico non saranno validi. La tassa di elaborazione non è rimborsabile”.*

A questo punto visualizzerai una schermata chiamata **Informazioni di viaggio** (come quella che trovi qui sotto) e dovrai iniziare a compilare i campi con **le informazioni relative al tuo viaggio**. 

![schermata informazioni di viaggio per richiesta evisa](/images/evisa_guida/Informazioni_di_viaggio.jpeg)

Dopo aver inserito i dati richiesti, premi sul pulsante **Prossimo**.

A questo punto si aprirà una nuova schermata chiamata **Informazioni applicante**; la pagina sarà divisa in **quattro sezioni** da compilare, per comodità te le riporto qui:

1. compila i campi inserendo le **tue generalità**
2. compila i campi inserendo i **dati del tuo passaporto** (tipo di passaporto, numero di passaporto, sede di rilascio, data di rilascio, data di scadenza)
3. compila i campi inserendo i **tuoi contatti** 
4. **allega il tuo passaporto**

Prima di continuare ti consiglio di **controllare attentamente** che tutti i campi siano stati compilati correttamente, a questo punto premi sul pulsante **Prossimo**.

Si aprirà una nuova schermata chiamata **Informazioni ospitante**, qui ti sarà chiesto dove alloggerai in Egitto. 

![Schermata informazioni ospitante per richiesta evisa](/images/evisa_guida/Informazioni_ospitante.jpeg)

Se alloggerai in un hotel o resort, per compilare le sezioni numero di telefono, email e indirizzo dell’ospitante, se non li conosci, puoi cercare queste informazioni su internet. 

Compilati anche questi campi, premi sul pulsante **Salva**.

Avrai creato la tua applicazione, dovrai semplicemente premere su **Conferma**; leggere e accettare i termini e le condizioni del servizio e **procedere col pagamento** inserendo i dati della propria carta di credito o di debito.

**Riceverai il tuo eVisa** all’indirizzo email che avevi fornito e, a questo punto, non dovrai far altro che stamparlo e presentarlo alle autorità in aeroporto. 

### Tempistiche che devi conoscere

Generalmente le richieste per ottenere l’eVisa vengono elaborate circa in **5 giorni lavorativi**.
Il mio consiglio è quello di completare e inviare la richiesta almeno un **dieci giorni prima della partenza**. 
Generalmente i ritardi nella ricezione dell’eVisa sono dati un elevato numero di richieste da elaborare o da errori commessi nella compilazione dei campi richiesti, per questo motivo il mio consiglio è quello di ricontrollare più volte i dati che inserisci.

### Costi e tipologie

Il **costo** del visto elettronico è di 25 dollari per **visto a ingresso unico** e di 60 dollari per **visto a ingresso multiplo**.

Con il **visto a ingresso unico** (**single entry**) il tuo soggiorno nel Paese può durare al **massimo 30 giorni** e deve rientrare nel **periodo di validità dei 90 giorni** dalla data di emissione.

Con il **visto a ingresso multiplo** (**multiple entry**) potrai entrare in Egitto un numero illimitato di volte, purché si rientri nel **periodo di validità dei 180 giorni** dalla data di emissione; ogni soggiorno, però, può durare al massimo 30 giorni consecutivi.